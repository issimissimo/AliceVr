<html>

<body>
    <div id="guidePanel">
        <!-- <img class="guideImage" src="../Journal/images/info.svg"> -->
        <p>
            Questa parte di territorio del tortonese è anche chiamata <b>“Le terre di Fausto e Serse Coppi”.</b>
            <br> In questi luoghi, infatti, si trovano Castellania, paese dove nacquero e vissero per diverso tempo sia il “Campionissimo” sia suo fratello Serse, e le diverse strade dei loro allenamenti di gioventù.
            <br> In questa zona, tra dolci colline ricche di prati, vigneti, frutteti, boschi e calanchi, si possono percorrere diversi itinerari di notevole interesse paesaggistico. Terre poco conosciute dalle grandi potenzialità turistiche ed enogastronomiche.
            L’ambiente incontaminato dove la natura è ancora sovrana, il panorama in costante mutamento attraverso i colori delle stagioni, il profumo dei fiori, dei frutti, del vino, della cucina costituiscono il grande abbraccio che accoglie gli ospiti
            in questo territorio.
        </p>

        <img class="guideImage" src="../Journal/images/guide.svg" style="margin-top: 1em;">

        <p>
            Ci troviamo vicino a Tortona,tra le colline intorno a Costa Vescovato e Castellania. Su queste strade si e' allenato il grande campione del ciclismo Fausto Coppi.
        </p>

        <p>
            Questo percorso panoramico da Cerreto Grue ad Avolasca,si snoda tra due valli: alla nostra destra abbiamo la valle Ossona,alla nostra sinistra la valle Grue. Tutte queste zone, fino a Costa Vescovato e Castellania, sono diventate in tempi recenti un riferimento
            per i giri in bicicletta, per via delle basse colline ideali per un leggero allenamento, e per il fatto che le strade, essendo poco trafficate, sono state dichiarate ciclabili
        </p>

        <p>
            La valle Ossona,come quelle del Curone e del Grue,e' contraddistinta da colline coltivate a vigneti,terra del DOC dei Colli Tortonesi, che negli ultimi anni si sta conquistando un ruolo di importanza internazionale, grazie al famoso vino bianco il Timorasso.
            Prodotto fin dai tempi antichi, e abbondantemente coltivato, il "Timuras" ha conosciuto un lungo periodo di abbandono, per le difficolta' legate alla sua produzione e il progressivo abbandono delle colture. Solo verso la fine degli anni '80
            e' stato riscoperto da parte di alcuni giovani, ed ha ripreso a diffondersi nei territori che tradizionalmente lo accoglievano.
        </p>

        <p>
            La magia ed il fascino di questi luoghi,derivano anche dalla loro storia geologica.Queste strade si snodano tra colline che rappresentano i resti di un antico mare,esistito tra 50 e 10 milioni di anni fa circa,che i geologi chiamano Bacino Terziario Piemontese.Soffermandoci
            lungo i versanti rocciosi potremmo trovare fossili di animali marini,cristalli di gesso e zolfo che gia' gli antichi Romani estraevano nella zona
        </p>

        <p>
            Lungo la valle dell'Ossona si trova Il Circuito di Castellania,una pista ciclabile ad anello,di 16 chilometri realizzato nel 2005 per rendere omaggio a Fausto ed al fratello Serse Coppi,e che si estende fino alla citta' di Tortona. Andando verso Castellania
            incontriamo L'"Ultimo chilometro", un'opera murale di 450 mq dedicata a Fausto Coppi, detto anche "Il Campionissimo", un Wall of Fame con la rappresentazione di un gruppo di ciclisti e,sullo sfondo,le colline,la Madonnina che svetta su Tortona."La
            colonna di ciclisti - ha dichiarato l'artista che l'ha realizzata - sara' raffigurata non attraverso un disegno lineare,ma ondulatorio,quasi ad accompagnare la pedalata di chi passerà di li'.Una grande onda che si allunga e si allarga.Il tutto
            in un posto in mezzo alla natura,pieno di significato per chi ama il ciclismo".
        </p>

        <p>
            Castellania Coppi e' il Paese natale di Fausto Coppi,meta di pellegrinaggio da tutta Italia gia' dagli anni '70,e' anche sede del museo di Casa Coppi,realizzato nell'abitazione in cui Fausto e' cresciuto.Fausto Coppi e' sempre stato abituato a fare tantissimi
            chilometri in bicicletta,dopo la scuola andava da Castellania a Novi per lavorare come garzone,facendo 36 chilometri al giorno su strade che all'epoca erano sterrate.Si racconta che proprio qui lo zio di Fausto si offrì di comprargli una bicicletta
            da strada,in modo che potesse dedicarsi finalmente alle corse.Tutto il paese e' adornato con immagini di questo grande campione del ciclismo.
        </p>

        <p>
            Spostandoci nei pressi di Avolasca saliamo verso il colle San Vito,dove si trova la chiesa di Pietro e Paolo,l'ultima meta del nostro viaggio. La Chiesa dei Santi Pietro e Paolo e' tra i monumenti di maggior valore storico di Avolasca.E' anche chiamata
            "Tempio Nazionale del ricordo",in memoria dei caduti delle guerre mondiali.Una volta arrivati potremo finalmente rilassarci,ammirando lo splendido panorama dal belvedere della chiesa.
        </p>

    </div>
</body>

</html>