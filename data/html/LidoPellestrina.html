<html>


<body>
    <div id="guidePanel">
        <img class="guideImage" src="../Journal/images/info.svg">
        <p>
            Il <b>Lido di Venezia</b> (anche detto semplicemente <b>Lido</b>) è una sottile isola che si allunga per circa 12 km tra la laguna di Venezia ed il mare Adriatico, delimitata dai porti di San Nicolò e Malamocco, collegata alla città ed alla
            terraferma solamente mediante vaporetti di linea e motozattere per il trasporto di veicoli (ferry-boat).<br> È una delle poche isole della laguna su cui sono presenti strade carrozzabili; è presente anche un piccolo aeroporto turistico. Con
            la vicina isola di Pellestrina costituisce una municipalità del comune di Venezia.
            <br>
            <br> Il toponimo Lido si riferisce, nello specifico, al centro abitato principale, distinto da altre località dell'isola come Malamocco e gli Alberoni.
            <br>
            <br> L'isola è lunga circa 12,2 km e larga da un minimo di 196 m a un massimo di 1,7 km
            <br>
            <br> Analogamente al Lido, l'isola <b>Pellestrina</b> si allunga da sud a nord per 11 km, ma si presenta molto più stretta infatti è larga da un minimo di solo 23 m a un massimo di 1,2 km. Tra i due litorali si trova il porto di Malamocco,
            mentre è divisa da Chioggia (a cui è molto legata storicamente e culturalmente) dal Porto di Chioggia. Il versante orientale, quello che dà sull'Adriatico, è rinforzato dai noti murazzi.
            <br>
            <br> Oltre i murazzi fino ad un recente passato l'erosione aveva lasciato solo una semplice scogliera, finché attraverso un sistema di pennelli trasversali posti ad intervalli regolari è stato ripristinato l'ambiente originale, con un'ampia
            spiaggia sabbiosa che ha praticamente raddoppiato la superficie dell'isola.
            <br>
            <br> All'estremo sud si trova Ca' Roman, dove la Provincia di Venezia, nel 2012, ha istituito una Riserva Regionale di Interesse Locale gestita in collaborazione con il Comune di Venezia e Lipu.
        </p>
    </div>
</body>

</html>