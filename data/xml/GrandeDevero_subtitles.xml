<subtitles>
    <subtitle>
        <time>00:00:03:00</time>
        <text>L’Alpe Devero si trova in Valle Antigorio, nell’Alta Ossola, al confine con il Canton Vallese della vicina Svizzera,  ed e' uno degli angoli piu' suggestivi delle Alpi Lepontine. Qui traffico e smog sono banditi. Qui madre natura ha ancora il sopravvento sull’attività spesso insensata dell’uomo.
            Con l’Alpe Veglia, il Devero rappresenta un’oasi naturale, tutelata dal Parco Naturale Veglia-Devero, istituito trent’anni or sono.
            Lasciata l’auto negli appositi parcheggi prima del primo nucleo abitato, si oltrepassa la sbarra e, attraverso un lastricato in leggera salita, si accede all’alpe, passando fra antiche baite oggi diventate dei lussuosi chalet.
        </text>
    </subtitle>

    <subtitle>
        <time>00:00:43:00</time>
        <text>A Crampiolo si accede dopo un breve tratto di salita fra splendidi larici e il suo fiabesco lago delle Streghe.
        </text>
    </subtitle>

    <subtitle>
        <time>00:00:50:00</time>
        <text>L’alpe e' piu' minuto rispetto al primo, ma non per questo meno affascinante e ospitale. Qui si ha la possibilità di assaggiare alcuni dei prodotti tipici della Valle Antigorio: dal famoso formaggio “bettelmatt” alle prelibate crostate alle fragole e mirtilli del sottobosco.
        </text>
    </subtitle>

    <subtitle>
        <time>00:01:10:00</time>
        <text>Meglio approfittarne perche' da qui in poi la natura avrà il sopravvento, e l’impegno fisico si farà sentire.
        </text>
    </subtitle>

    <subtitle>
        <time>00:01:21:00</time>
        <text>Uno sterrato sempre abbastanza ampio e regolare, (dopo che alpigiani e addetti ai lavori hanno provveduto alla sua manutenzione per appianare ogni anno i segni lasciati dall’inverno e dal maltempo), ci porta a guadagnare presto quota sino ad arrivare alla Dighetta.
        </text>
    </subtitle>

    <subtitle>
        <time>00:01:51:00</time>
        <text>Una sorta di sbarramento di Codelago, meglio conosciuto come lago di Devero.
            Il lago viene costeggiato lungo continui sali e scendi, inframmezzati da diversi ruscelli che ne alimentano il bacino.
            Qua e là i resti di antiche baite, ancor oggi rifugio di persone e animali.
        </text>
    </subtitle>

    <subtitle>
        <time>00:02:11:00</time>
        <text>Il sentiero scorre sulla riva orografica sinistra del lago, mentre sulla destra svetta maestoso il Pizzo Crampiolo.
        </text>
    </subtitle>

    <subtitle>
        <time>00:02:24:00</time>
        <text>Una impegnativa salita ci  allontana dal lago offrendo una vista davvero unica: un motivo in piu' per fermarci a riprendere fiato e a immortalare cio' che gli occhi ammirano stupiti.
        </text>
    </subtitle>

    <subtitle>
        <time>00:02:43:00</time>
        <text>Alla salita segue un piacevole falsopiano che porta alla valle delle marmotte, ai piedi dell’Arbola e degli alpeggi che rappresenteranno il nostro giro di boa. 
        </text>
    </subtitle>

    <subtitle>
        <time>00:03:03:00</time>
        <text>Un altro tratto impegnativo in salita costeggia e sovrasta il laghetto naturale di Pianboglio, sino a giungere sul ponticello in legno sul rio del Forno.
        </text>
    </subtitle>

    <subtitle>
        <time>00:03:15:00</time>
        <text>A sinistra con poche pedalate si arriva all’omonimo alpeggio, il piu' alto della valle a quota 2220 metri, mentre a destra si prosegue verso l’Alpe Satta.
        </text>
    </subtitle>

    <subtitle>
        <time>00:03:37:00</time>
        <text>In questo versante la mulattiera lascia il posto a un single track davvero piacevole fra piccoli laghi alpini, mucche al pascolo ed un caratteristico ingiottitoio carsico.
        </text>
    </subtitle>

    <subtitle>
        <time>00:04:38:00</time>
        <text>La pedalata distensiva dura qualche minuto, sino al cambio di versante nei pressi del baitone dell’Alpe Satta.
        </text>
    </subtitle>

    <subtitle>
        <time>00:04:59:00</time>
        <text>Il sentiero ostico termina fra cespugli di rododendri e di mirtilli, per poi discendere verso l’Alpe della Valle, da cui ci aspetta una breve ma impervia risalita, (con tanto di portage per almeno cinque minuti), sino a ridiscendere agli Alpi Corbernas, Sangiatto e quindi a Crampiolo e Devero, dove ha termine la nostra cicloescursione del Grande Est del Devero.
        </text>
    </subtitle>

</subtitles>